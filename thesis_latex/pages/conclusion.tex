\chapter{Συμπεράσματα}

\section{Περίληψη}
\par
Για την εξαγωγή των συμπερασμάτων μπορούμε να ξεχωρίσουμε δύο κύριες κατηγορίες προς αξιολόγηση. Η πρώτη κατηγορία αφορά το σύστημα του PCG και τις αποδόσεις του σε σχέση με τον στόχο για τον οποίο υλοποιήθηκε. Η δεύτερη κατηγορία αφορά το σύστημα του GAN που αναπτύχθηκε αξιολόγηση του με βάση τις μετρήσεις και τα αποτελέσματα που παράχθηκαν.
\par
Έχουμε δύο τρόπους αξιολόγησης των παραπάνω κατηγοριών. Ο πρώτος τρόπος περιλαμβάνει την καταγραφή των αποτελεσμάτων και την χρήση γνωστών μετρικών όπως είναι η ακρίβεια (accuracy) και το σφάλμα (binary crossentropy loss) για την αξιολόγηση του GAN μοντέλου, καθώς και την χρήση κάποιας ορισμένης από εμάς μετρικής για την αξιολόγηση του PCG συστήματος. Ο δεύτερος τρόπος περιλαμβάνει την οπτικοποίηση των επιπέδων που δημιουργήθηκαν από το κάθε σύστημα και η αξιολόγηση τους με βάση την αισθητική και την ανθρώπινη κρίση για το εάν είναι ένα τεχνικά σωστό και πρωτότυπο επίπεδο.
\par
Χρησιμοποιήθηκαν και οι δύο τρόποι αξιολόγησης, μετρικές εφαρμόστηκαν στο σύστημα PCG και MLCG ενώ παράλληλα αναπτύχθηκαν εργαλεία για την οπτικοποίηση των αποτελεσμάτων για να γίνεται ολοκληρωμένα η αξιολόγηση των επιπέδων που δημιουργήθηκαν από το κάθε σύστημα. Και οι δύο τρόποι αξιολόγησης έχουν θετικά και αρνητικά στοιχεία, αλλά ο συνδυασμός και των δύο μεθόδων, καταλήγει σε ένα καλύτερο αποτέλεσμα, ειδικά στον τομέα της δημιουργίας ηλεκτρονικών παιχνιδιών όπου η δημιουργικότητα και η ακρίβεια είναι εξίσου σημαντικές μετρικές για το τελικό αποτέλεσμα.

\section{Αξιολόγηση συστήματος PCG}
\par
Το σύστημα PCG αναπτύχθηκε με βασικό στόχο την δημιουργία ενός dataset με εκατοντάδες δείγματα, συγκεκριμένης μορφής, αλλά και ταυτοχρόνως διαφορετικών μεταξύ τους. Χρησιμοποιήθηκαν γνωστοί αλγόριθμοι με μερικές τροποποιήσεις και με την εισαγωγή μεταβλητών τυχαιότητας για την διαφοροποίηση των επιπέδων. Επιπλέον αναπτύχθηκε ένα σύστημα αξιολόγησης των επιπέδων με την αρίθμηση δωματίων και άνοιγμα διαδρόμων μεταξύ τους. Αυτό το σύστημα αξιολόγησης ήταν ιδιαίτερα χρήσιμο όσο οι αλγόριθμοι του PCG αναπτύσσονται, γιατί ήταν πολύ εύκολο να αξιολογηθεί εάν το αποτέλεσμα είναι το επιθυμητό ή όχι.
\par
Το σύστημα PCG δημιουργεί με επιτυχία το είδος των επιπέδων που έχουμε ορίσει, τα αποθηκεύει με την επιθυμητή μορφή και τα διαβάζει για οπτικοποίηση όταν ζητηθεί, επιπλέον οπτικοποιεί τα επίπεδα που παράγονται από το MLCG για αξιολόγηση.



\section{Αξιολόγηση μοντέλων MLCG}
\par
Από τα παραγόμενα επίπεδα που είδαμε στο προηγούμενο κεφάλαιο μπορούμε να συμπεράνουμε ότι το μοντέλο GAN που αναπτύχθηκε μπόρεσε να αποθηκεύσει και να αποτυπώσει έως ένα βαθμό το επιθυμητό μοτίβο των επιπέδων. Το μοντέλο θα μπορούσε να χρησιμοποιηθεί ως γεννήτρια επιπέδων τέτοιου είδους με επιτυχία όπως δείχνουν τα δείγματα από τις τελικές εποχές εκπαίδευσης του μοντέλου, με την προσθήκη ενός επιπλέον αλγορίθμου που να εκτελεί διορθώσεις στα τελικά επίπεδα.


\section{Προτάσεις}
\par
Πολλές ιδέες μπορούν να προταθούν για την μελλοντική ανάπτυξη και έρευνα αυτής της υλοποίησης. Μπορούμε να διακρίνουμε και πάλι τις προτάσεις σε δύο τμήματα  αντίστοιχα με αυτά της αξιολόγησης.
\par
Το σύστημα του PCG μπορεί να αναπτυχθεί για να περιέχει παραπάνω λεπτομέρειες και λειτουργίες στα επίπεδα που παράγει ώστε να μοιάζουν πιο ολοκληρωμένα. Για παράδειγμα η προσθήκη παραπάνω μεταβλητών παραμετροποίησης κατά την δημιουργία των επιπέδων είναι μια πολύ ενδιαφέρον προγραμματιστική πρόκληση. Επιπλέον μπορεί να γίνει η προσθήκη αντικειμένων για να βελτιωθεί η αισθητική και η διαφορετικότητα των επιπέδων. Τέλος μπορεί να γίνει και ο προγραμματισμός αποστολών μέσα στο επίπεδο όπου αντικείμενα πρέπει να τοποθετηθούν με κάποια ιεραρχία στον χώρο.
\par
Το σύστημα του MLCG μπορεί να ακολουθεί την εξέλιξη του συστήματος του PCG, το οποίο σημαίνει ότι θα πρέπει να αλλάξει η αρχιτεκτονική του ώστε να προσαρμοστεί στην αυξημένη πολυπλοκότητα των νέων επιπέδων. Παράλληλα όμως, μπορεί να αναπτυχθεί και με την εξερεύνηση και δοκιμή νέων αρχιτεκτονικών, που μπορεί να αποδειχθούν καλύτερα από την υπάρχον υλοποίηση.
\par
Ένας μεγάλος στόχος που δεν επιτεύχθηκε σε αυτή την υλοποίηση είναι η δημιουργία ενός συστήματος MLCG που θα "ξεφύγει" από τα χαρακτηριστικά του dataset και θα καταφέρει να δημιουργήσει ένα πρωτότυπο ΚΑΙ λειτουργικό επίπεδο. Αυτή παραμένει ακόμα μια μεγάλη πρόκληση στον τομέα του Content Generation.









